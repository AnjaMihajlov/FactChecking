Hvala što dobro znate šta štitite, šta čuvate, a šta moramo da branimo. Nismo se ovde skupili da čuvamo vlast bilo čiju, da čuvamo nečiju fotelju, nismo došli da govorimo o tome koliko žele izbore i referendume,došli smo zato što znamo da je spolja napadnuta i da joj pomažu mnogi iznutra koji bi da manipulišu našom decom, i da ih koriste u političke svrhe. Ali, nije onima spolja cilj srušiti Vučića i dovesti nekog druga. Cilj je srušiti Srbiju, zato što oni hoće da Srbija ne bude ekonomski napredna, oni hoće da bude slaba u regionu, da Srbija ne može i ne sme da pomogne Republici Srpskoj, hoće Srbiju koja će da kleči i izvinjava se i za zločine koje su nad njenim narodom počinili.
Nemojte da vas podsećam da smo se do pre 12 godina izvinjavali Hrvatima za Oluju. Mi smo do pre 12 godina izvinjavali se Albancima što pokušavaju da otmu deo naše teritorije i zemlje, te stvari ste vi svojom voljom, dragi narode promenili. Rekli ste da Srbija mora drugačije da se ponaša, 330 evra je bila prosečna plata tada, sada je 930 - tri puta više nego tada. Tada smo imali 1.800.000 zaposlenih, danas formalno 2.350.000 zaposlenih iako nas je manje jer dece imamo sve manje. Više od pola miliona ljudi više ima posao.
A onda je došlo vreme za njihov pokušaj da Srbiju sruše. Pitao sam se koja argumentacija, odakle toliki gnev i bes, a onda sam čitajući udžbenike o obojenim revolucijama kako se proizvode u svetu dobo razumeo - ne treba da krivimo te koji s mržnjom govore o nama. Naš je posao da svim tim ljudima pružimo ruku, da pokušamo da razgovaramo sa njima, ukrstimo argumente, i koliko god odbijaju da ih čuju, da mi i dalje tražimo razgovor, da im taj dijalog i razgovor nudimo uvek - ne zato što smo slabi iako smo mi manjinska Srbija već zato što smo deo istog naroda i zemlje, moramo da živimo zajedno i živećemo zajedno i siguran sam da i oni vole Srbiju onoliko koliko je mi volimo. Ne vole Srbiju oni koji su uložili 3 milijarde u rušenje iste
Ne vole oni Srbiju, oni žele da Srbija bude mala. Ne samo po svojoj teritoriji, po svojoj veličini. Oni žele da Srbija bude ekonomski slaba. Oni žele da Srbiju mogu da gaze onako kako su gazili od 2000. do 2012. I da bude ekonomski neuspešna kao što je bilo i pre tog perioda. E to je ono što je danas na ispitu.
U toku je pokušaj obojene revolucije iz tri razloga - Srbija nije pristala na kapitulaciju i KiM doživljava kao deo svoje teritorije i tako će biti; pokušavaju da smanje ekonomsku snagu Srbije, da vrate poslušnike na vlast; treći razlog je deklaracija o Vojvodini u Srbiji.
Ali propala im je obojena revolucija, pobedila je Srbija!
Moje poverenje u njih je mnogo veće nego u one koji su ih na ovo naterali, proglasite pobedu, dobili ste sve zahteve ispunjene, vratite se u klupe, ovoj zemlji je potrebno znanje.
Poslušajte svog predsednika, ja sam još godinu i po dana, ne više od toga, proglasite pobedu, dobili ste sve zahteve ispunjene, vratite se u svoje klupe. Tada ćete najviše učiniti za svoje roditelje, svoju zemlju, ali i za sebe i svoje buduće porodice. Ovoj zemlji je potrebno znanje, a ne može da bude znanja bez učenja i rada. Knjige deco, a ne zvona i praporci.
Tek tada ćemo krenuti da radimo na tome kako će da izgledaju znamenja, obeležja novog pokreta. Tu mora da bude mesta za nove ljude. Tu mora da bude mesta i za naše večerašnje govornike. Za one koji su se vratili iz inostranstva, za ove divne mlade ljude, za one koji su najbolji, za one koji su najuspešniji, za one koji mogu da menjaju našu zemlju na najbolji mogući način. To su stvari koje moramo da uradimo.  Moramo da unesemo nove i sveže krvi, nove energije.
Dosta više s tim. Neće to narod više da trpi, zato ljudi hoće da se mi menjamo. Neće oni da dođu na vlast oni koji su uništili zemlju. Neće oni ni Đilasa, ni Aleksića, ni Jovanovića, ni ovoga, ni onoga. Nikog od njih oni neće, ali  hoće nas drugačije, hoće nas bolje, hoće nas promenjene.  Hoće nas da brinemo o ljudima i hoće neke nove ljude.
Nije važno, saslušaj ga. Taj će da te poštuje. Samo ga primi u kancelariju i saslušaj ga.  Čuj šta je to što čovek želi da ti kaže. Ali to naterati ljude mnogo je teško.  Ali nema nam druge.  To ćemo morati da radimo. Moraćemo da se borimo za investicije, moraćemo da idemo i da putujemo u Aziju mnogo više. Moraćemo da radimo mnogo više da bismo investicije doveli, da bismo preokrenuli tok, loš tok svega onoga što su nam nametnuli u prethodnih 110 dana. Neće biti prelazne vlade. Dok sam predsednik i dok se pitam prelazne vlade neće biti, biće srpska vlada i izabraće je Narodna skupština i štitiće interese Srbije, a imaće najmanje 50 odsto novih minstara, ali ne samo ministara već i direktora i svih ostalih rukovodilaca po dubini, zato što su nam potrebne promene. Nema aplauza, jer sam dobar dok su oni tu, a kada oni nisu tu onda više nisam tako dobar. Tako vam to izgleda uvek, pravda je takođe dobra dok se hapsi neko drugi. E ako je neko sa kim je taj neko radio - onda to više nije pravda. A nama je potrebna pravda jednaka za sve. Nova vlada neće biti kavu žele oni koji bi da provode obojenu revoluciju. Možda bude takva vlada ako skupštinska većina bez mene bude želela da glasa za takvu vlada. Što se mene tiče to će biti sve samo ne vlada poput one G17 kakvu su pravili. Zamislite onu prelaznu vladu u kojoj bi opet prelazili građane i ponovo pljačkali i njoj da budu i Đilas, Jovanović i Aleksića i Srđan Milivojevića i drugi. Jadna li je zemlja koja bi takve u vlasti imala